# Basketbols Latvijā
## Īsa vēsture

![This is an image](https://g4.delphi.lv/images/pix/kristaps-porzingis-50799657.jpg)


1. Par basketbola pirmsākumiem Latvijā uzskatāms 1920. gads, kad Rīgas Vingrotāju biedrības uzceltajā sporta zālē tika piestiprināti basketbola grozi.
 2. Tos sākotnēji izmantoja YMCA (Young Men’s Christian Association) amerikāņu jaunieši, kuri bija ieradušies Rīgā, lai palīdzētu jaunās Latvijas nacionālās armijas karavīriem. YMCA ne tikai iemācīja Latvijas jauniešiem basketbolu, bet arī atbalstīja materiāli, iekārtojot sporta zāles, klubus. 1922. gadā Rīgā tika nodibinātas pirmās basketbola komandas. 
 3. YMCA 1923. gadā izsludinātajā basketbola turnīrā pieteicās 14 komandas. Pēc mēneša notika pirmais skolu basketbola turnīrs, kurā piedalījās astoņas komandas. 
4. 26.11.1923. tika nodibināta Latvijas Basketbola savienība (LBS), kura izsludināja pirmās Latvijas meistarsacīkstes. 
- Tās notika 1924. gadā. 
- Uzvarēja Latvijas Sporta biedrības komanda, atstājot otrajā vietā Jauniešu kristīgās savienības (JKS) vienību. Lai arī jau 1923. gadā Rīgas JKS komanda sacentās ar Igaunijas Jauniešu kristīgās savienības vienību, tomēr pirmā Latvijas basketbola izlases (valstsvienības) oficiālā spēle notika 29.04.1924. 
- Tallinā (Igaunijā). Uzvaru ar rezultātu 20:16 guva Latvija. Šī spēle Eiropas basketbola vēsturē tiek uzskatīta par pirmo oficiālo valstsvienību spēli Eiropā. Par pašu nozīmīgāko devumu Eiropas un visas pasaules basketbola attīstībā uzskatāma Latvijas līdzdalība Starptautiskās Basketbola federācijas (Fédération internationale de basket-ball, FIBA) dibināšanā. Latvijas vārdā dokumentu parakstīja LBS pārstāvis Jāzeps Šadeiko.
https://enciklopedija.lv/skirklis/4524-basketbols-Latvij%C4%81